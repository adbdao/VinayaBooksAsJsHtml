
增受戒
    《菩薩戒本疏》卷2〈正宗分．攝眾生戒〉：「今謂而得增受戒者，是許重受之言，謂犯十重懺不得相，雖現身中不得本戒，而得更增重受新戒。所以得知，《瓔珞經》云：「十重有犯無悔，得使重受戒。八萬威儀戒盡名輕，有犯得使悔過，對手悔滅。」《菩薩地》云：「若諸菩薩由此毀犯，棄捨菩薩淨戒律儀，於現法中堪任更受，非不堪任。如苾芻住別解脫戒，犯他勝處法，於現法中不任更受。」《決擇分》云：「由此因緣，當知棄捨菩薩律儀，若有還得清淨受心，復應還受。」由此諸文，知菩薩戒雖犯重捨而得更受。」(CBETA 2025.R2, T40, no. 1814, p. 686a10-20)

    《梵網古跡抄》卷8：「得增受戒者增謂重之義也意云此上纏犯非旧戒還生故云現身不得戒非謂不得重受」(CBETA 2025.R2, D15, no. 8853, p. 385a3-4)

    《梵網經古迹記》卷2〈四十八輕戒．5 九戒．2 惡求弟子戒〉：「言「若無好相雖懺無益」者，此約上纏犯失者說，非中下纏。如《瑜伽》云：又此菩薩一切違犯，當知皆是惡作所攝，應向有力於語表義能覺能受小乘大乘補特伽羅發露悔滅。若諸菩薩以上品纏，犯他勝處，失戒律儀，應當更受。若中品纏，應對三人，或過此數，陳所犯悔。若下品纏，犯他勝處及餘違犯(輕罪名餘)，應對一人。若無隨順補特伽羅，可對發露悔除所犯，以淨意樂起自誓心：「我當決定防護當來，終不重犯。」今此中言「雖懺無益」者，藏師及寂師云：上纏失戒，若得好相，舊戒還生，更不須受。若不得相，舊戒已失，故言現身不得戒。既非七遮更受，故言「而得增受戒」。」(CBETA 2025.R2, T40, no. 1815, p. 716c12-24)

《梵網經菩薩戒本述記》卷2：「又決定毗尼經云：若有菩薩犯於初戒，於十眾前以正直心[4]愍重懺悔。
    解云：言初戒者，四重名初，指五十戒之初故。
    此中自有二釋：一云：犯此四重，有其三種。
    何等為三？一者、上品纏犯，二者、中品纏犯，三者、下品纏犯。
    若上品纏犯初戒者，於十人前或於佛前以[＊]愍重心發露懺悔。
    懺悔滅罪，應當更受。
    罪若不滅，雖是受戒，而不得戒。
    若得好相，知罪得滅。
    中、下品便犯初戒者，對於三人及對一人至心懺悔，即得滅罪。
    而此唯說對十人者，但說初人，後即一人，略而不說。
    一云：此中所言犯於初戒對十人者，但說中下品纏犯者。
    所以者何？上品纏犯不能還淨，故此不說。
    此言十人者，極少二三人，多亦無妨，故不相違」
    (CBETA 2025.R2, X38, no. 686, pp. 435c14-436a3 // Z 1:60, p. 147c17-d12 // R60, p. 294a17-b12)
    [4] 愍恐慇。　[＊4-1] 愍恐慇。

又決定毗尼經云：若有菩薩犯於初戒，於十眾前以正直心[4]愍重懺悔
    《佛說決定毘尼經》：「
    「又，舍利弗！若有菩薩犯於初戒，於十眾前以正直心殷重懺悔，故犯戒者於五眾前，以正直心殷重懺悔；手捉女人眼見惡心，或一人或二人前，以正直心殷重懺悔。
    「若有菩薩成就五無間罪，犯於女人、或犯男子，或故犯、犯塔、犯僧，如是等餘犯，菩薩應當三十五佛邊，所犯重罪晝夜獨處至心懺悔。懺悔法者：歸依佛、歸依法、歸依僧。」

請三師
    《梵網經古迹記》卷2〈四十八輕戒．5 九戒．2 惡求弟子戒〉：「述曰：「應教請二師」者，和上是得戒之本，阿闍梨耶得戒因緣故。
    《普賢觀經》請三師者，生慇重故。
    《喻伽》唯請一師者，一人能作多事義故。
    《善戒經》云：師有二種：一是不可見，謂諸佛菩薩；二是可見，謂授戒師。又云：若不於佛菩薩受者，不名菩薩戒。當知通說相對所師。」(CBETA 2025.R2, T40, no. 1815, p. 716b22-27)

    《梵網經菩薩戒本述記》卷2：「教請二師。若依瑜伽，但請羯磨師，不請和上；
        若依此經，教請二師。何故如是？有不同者，若於近處[3]堪作和上、菩薩僧者，應請二師，是為第一；
        若於近處無人堪作，雖有菩薩堪作和上，而能授者事緣不具，但請一師，受亦得戒。各據一義，故不相違。」(CBETA 2025.R2, X38, no. 686, p. 435b14-19 // Z 1:60, p. 147b11-16 // R60, p. 293b11-16)        [3] 堪上恐脫有字。　
