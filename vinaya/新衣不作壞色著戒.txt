新衣不作壞色著戒

《戒律書畾\律學釋疑\律學釋疑》：「何謂卻刺？直縫？
    ┌直縫：針一上一下的縫。
    └卻刺：針緣四周繞縫，較牢固。縫針有進有退，如退一往下，進三往上。」
    《彌沙塞部和醯五分律》：「若衣弊壞。聽補治以復綖却刺，亦聽直縫」
    《戒律書畾\南山律學辭典\律學辭典》：「《五分》二縫，卻刺，即倒針縫」

《善見律毘婆沙》卷16：「
    青色者，或銅青或藍青，
    或木蘭色。木蘭色者，泥[15]點也。
        以此三種色點淨，下如麻子大，若不點淨得波夜提。
        [15]點【大】，墨【宋】【元】【明】。

《薩婆多毘尼毘婆沙》卷8：「
    除富羅革屣，餘一切衣臥具物乃至腰帶，盡應三點淨。若不點淨著用者，皆波逸提。

    若衣故點滅，猶是淨衣，不須更點淨。
    若先點淨衣，更以新物段補，設十處五處，但一處作一點淨，不須一一淨也，以皆却刺補故。
    若但直縫者，應各各作點淨。

    凡淨法有三種：
    一者如法三點淨衣，一切漿須作淨者，比丘得自作。
    二者若果菜五種子，應沙彌白衣作淨。
    三者若得二重以上革屣、若得新靴，應令白衣著行五六七步，即是作淨。
        如畜寶、用種種寶、販賣物，此三種物盡白衣邊作淨。

    凡壞色作點淨三種：一青、二皂、三木蘭。」

《摩訶僧祇律》卷18：「三種壞色，若一一壞色者：青、黑、木蘭。
    青者，銅青、長養青、石青。
        銅青者，持銅器，覆苦酒瓮上著器者，是名銅青。
        長養青者，是藍澱青。
        石青者，是空青。持是等作點淨。
    黑者，名字泥、不名字泥。
        名字泥者，呵梨勒、𨡕醯勒、阿摩勒，合鐵一器中，是名名字泥。
        不名字泥者，實泥、若池泥、井泥，如是一切泥。
    木蘭者，若呵梨勒、𨡕醯勒、阿摩勒，如是比生鐵上磨持作點淨，是名木蘭。」
    《戒律書畾\三大部\四分律行事鈔資持記》：「予於蜀都，親見木蘭，樹皮赤黑色鮮明，可以為染，微有香氣。」

    欽婆羅衣作二種淨：截縷淨、青點淨。
        作截縷淨，不作青淨，波夜提。
        作青淨，不作截縷淨，越毘尼罪。
        不作青淨、不作截縷淨，得一波夜提、一越毘尼罪。
        作截縷淨、作青淨者，無罪。
    疊衣作三種淨：截縷淨、染淨、青淨。
        作截縷淨、作染淨，不作青淨，得一波夜提。
        作青淨，不作截縷淨、不作染淨，得二越毘尼罪。
        不作截縷淨、不染淨、不作青淨，犯一波夜提、二越毘尼罪。
        作上三種淨，無罪。」
    《戒律書畾\三大部\四分律行事鈔資持記》：「今文意云，細輭好衣，須二淨，直割截刺淨，點淨。餘堅強衣，具作三淨，謂染淨，割縷淨，點淨。」

    作淨時不得大、不得小，極大齊四指，極小如豌豆。
    若持呵梨勒、𨡕醯勒、阿摩勒，鐵上研取汁作點淨，不淨並作，
        或一、或三、或五、或七、或九，不得如華形作淨。
        若浣疊時有泥墮上、若烏鳥泥足蹈上，即名為淨。
    若得眾多雜碎新物，若合補一處者，一處作淨。
    若各各別補者，一一作淨。
        若新作僧伽梨，趣一角作淨。
        若一條、若半條補者亦作淨。
        欝多羅僧、安陀會，及一切衣，乃至新紐褋亦作淨。」

《毘尼母經》卷4：「
    佛復告言：『有物和合故應畜，有物不和合故不應畜。』云何名為和合？
    如舍利弗外得上色納，以此納縫著條衣上，佛即聽畜之，故名和合。
    不和合者，上色錦、上色白，雖和合不應畜，故名不和合。
        猶如酒若和藥得飲，不和不得飲。
        上色與下色合得畜，不合不得畜。
    和合有二種：
        一色和合、
        二衣和合。
    色和合者，
        先用根染，後用弱染。
        復有先用上色染，後用下色染。
            此二名色和合，應畜。
        何者名為上色？五正色名為上色。
        薩婆多說曰：『上色者，純青、純赤、純黃、純黑、純白，是名五種上色。』
        大色和合者，先用青染，後用餘色染；先用餘色染，後用青色染。
        五種亦如是，是色，應得畜。
    衣和合者，
        若衣作淨、納未作淨，縫納著衣上。
        若衣未淨、納已淨者，縫納著衣上。
            此二皆名淨衣。
        若衣未滿十日未作淨施，納已作淨施，縫納著衣上，得畜。
        若納十日未滿未作淨施，縫納著衣上，得畜。
            故名衣和合。」