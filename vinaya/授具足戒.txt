欲受戒者詣僧中，偏露右臂脫革屣禮僧足，右膝著地合掌作如是白：

『大德僧聽！我某甲，從某甲求受具足戒。
我某甲，今從眾僧乞受具足戒，某甲為和尚。
願僧濟度我，慈愍故！』
如是第二、第三說。
眾中當差堪能羯磨者如上，當作如是白：

『大德僧聽！此某甲，從某甲求受具足戒。
此某甲，今從眾僧乞受具足戒，某甲為和尚。
若僧時到僧忍聽，與某甲受具足戒，某甲為和尚。白如是。』

『大德僧聽！此某甲，從某甲求受具足戒。
此某甲，今從眾僧乞受具足戒，某甲為和尚。
誰諸長老忍僧與某甲受具足戒、某甲為和尚者默然，誰不忍者說。
此是初羯磨。』
第二、第三亦如是說。
『僧已與某甲受具足戒、某甲為和尚竟。
僧忍，默然故，是事如是持。』」

==============

僧若和合當作白，白已然後與剃髮。
當作如是白：

『大德僧聽！此某甲，欲求某甲剃髮。
若僧時到僧忍聽，與某甲剃髮。白如是。』
若欲僧伽藍中度令出家，當白一切僧，白已聽與出家。
當作如是白：

『大德僧聽！此某甲，從某甲出家。
若僧時到僧忍聽，與某甲出家。白如是。』
作如是白已與出家，教使著袈裟，偏露右臂、脫革屣、右膝著地合掌，教作如是語：
『我某甲，歸依佛、歸依法、歸依僧，隨如來出家，某甲為和尚，如來、至真、等正覺是我世尊。』
如是第二、第三說。
『我某甲，歸依佛法僧，隨如來出家竟，某甲為和尚，如來、至真、等正覺是我世尊。』
如是第二、第三說。
當受戒：
『盡形壽不殺生，是謂沙彌戒。
能者報言：「能。」』
『盡形壽不盜，是謂沙彌戒。
能者報言：「能。」』
『盡形壽不婬，是謂沙彌戒。
能者報言：「能。」』
『盡形壽不妄語，是謂沙彌戒。
能者報言：「能。」』
『盡形壽不飲酒，是謂沙彌戒。
能者報言：「能。」』
『盡形壽不得著花鬘香塗身，是謂沙彌戒。
能者報言：「能。」』
『盡形壽不得歌舞倡伎及往觀聽，是謂沙彌戒。
能者報言：「能。」』
『盡形壽不得高廣大床上坐，是謂沙彌戒。
能者報言：「能。」』
『盡形壽不得非時食，是謂沙彌戒。
能者報言：「能。」』
『盡形壽不得執持生像金銀寶物，是謂沙彌戒。
能持者報言：「能。」』
『此是沙彌十戒，盡形壽不得犯。
能持者報言：「能。」』」

=============

爾時立欲受具足者，置眼見耳不聞處。
時戒師當作白羯磨言：

『大德僧聽！彼某甲，從某甲求受具足戒。
若僧時到僧忍聽，某甲為教授師。白如是。』
時教授師，當往彼語言：
『此安陀會、欝多羅僧、僧伽梨鉢，此衣鉢是汝有不？』
彼答言：
『是。』
應語言：
『善男子諦聽！今是至誠時，我今當問，汝隨我問答。
若不實當言不實，若實當言實。
汝字何等？和尚字誰？年滿二十不？衣鉢具足不？父母聽汝不？汝非負債人不？
汝非奴不？汝非官人不？汝是丈夫不？丈夫有如是病：癩、癰疽、白癩、乾痟、顛狂病，汝今有此諸病不？
若無，答言：「無。」』
應語言：
『如我今問汝，僧中亦當如是問。
如汝向者答我，眾僧中亦當如是答。』
彼教授師如是問已，還來眾僧中。
如常威儀，相去舒手相及處立，當如是白：

『大德僧聽！彼某甲，從某甲求受具足戒。
若僧時到僧忍聽，我已問竟聽將來。白如是。』
彼喚言：
『汝來！』
彼來已，當為捉衣鉢，教禮僧足已，教在戒師前，右膝著地合掌，當教作如是語：

『大德僧聽！我某甲，從某甲求受具足戒。
我某甲，今從眾僧乞受具足戒，某甲為和尚。
願僧慈愍故拔濟我！』
第二、第三亦如是說。
時戒師當作白羯磨，如是白：

『大德僧聽！此某甲，從某甲求受具足戒。
此某甲，今從眾僧乞受具足戒，某甲為和尚。
若僧時到僧忍聽，我問諸難事。白如是。』
『善男子聽！今是至誠時實語時，我今問汝，汝當隨實答我。
汝字何等？和尚字誰？汝年滿二十未？三衣鉢具不？父母聽汝不？汝不負債不？
汝非奴不？汝非官人不？汝是丈夫不？丈夫有如是病：癩、癰疽、白癩、乾痟、顛狂病，汝今有如是病無？』
若言無者，當作白四羯磨，應如是白：

『大德僧聽！此某甲，從某甲求受具足戒。
此某甲，今從僧乞受具足戒，某甲為和尚。
某甲自說清淨無諸難事，年滿二十，三衣鉢具。
若僧時到僧忍聽，僧今授某甲具足戒，某甲為和尚。白如是。』

『大德僧聽！此某甲，從某甲求受具足戒。
此某甲，今從僧乞受具足戒，某甲為和尚。
某甲自說清淨無諸難事，年滿二十，三衣鉢具。
僧今授某甲具足戒，某甲為和尚。
誰諸長老忍僧與某甲授具足戒、某甲為和尚者默然，誰不忍者說。
此是初羯磨。』
第二、第三亦如是說。
『僧已忍與某甲受具足戒、某甲為和尚竟，僧忍，默然故，是事如是持。』」

===============

諸沙彌。﹂今為汝等。恭請現前諸師。為汝等作羯磨
阿闍黎。教授阿闍黎。尊證阿闍黎。﹂請師之語。汝合
自陳。恐汝未能。我今教汝。﹂各稱法名。(稱已。又云。)其餘言
詞。皆隨我道。(眾引禮亦同和。)
大德(∞∞)一心念我沙彌(某甲)等(∞∞)今請大德為羯
摩教授尊證阿闍黎(∞∞)願大德為我作羯磨教授
尊證阿闍黎(∞∞)我依大德故得受具足戒慈愍故
(左作法呼。)作禮一拜。(如是三請三叩首。末後一請加一大字。大慈愍故。請已。羯磨師代諸
師勞。示誡勉之語云。)
諸沙彌。汝既已殷勤伸請。我為現前諸師。為汝等
作羯磨。教授。尊證。阿闍黎。可爾。汝等受戒後。精進
莫放逸。(眾答。)依教奉行

===============
(教授師合掌。伸請啟白云。)
善男子。懇切至誠。仰憑清眾。求哀乞戒。乞戒之語。
汝合自陳。恐汝未能。我今教汝。各稱法名。(稱已。又云。)
其餘言詞。皆隨我道。(以下教授師白一句。彼三人。每口同音答一句。)
大德僧聽。我沙彌(某甲)。從和尚上(某)下(某)律師。求
受具足戒。我沙彌(某甲)。今從眾僧。乞受具足戒。上
(某)下(某)律師為和尚。願僧慈愍故。拔濟我。(隨師三說。一叩
首。羯磨師父。合十作單白。)

大德僧聽。此沙彌(某甲)等。從和尚上(某)下(某)律師。
求受具足戒。此沙彌(某甲)等。今從眾僧。乞受具足
戒。上(某)下(某)律師為和尚。若僧時到僧忍聽。我問
諸難事白如是。作白成否。(七師齊答)成。(一說。又問彼衣缽名相云。)
此安陀會。鬱多羅僧。僧伽黎。缽多羅。今此衣缽。是
汝三人有否。(三人齊答。)有。(如在本堂演習壇儀。師隨云。前後一齊答。再問彼等遮難。)
善男子諦聽。今是至誠時。實語時。今隨我問。汝當
隨實而答。僧祇律云。若不實答。便欺誑諸天。魔。梵。
沙門。婆羅門。世人。及以如來。眾僧。自得大罪。

汝三人不犯邊罪耶。(齊答。)無。
汝非白衣時。沙彌時。污淨行比丘尼耶。(齊答。)無。
汝非白衣時。沙彌時。盜聽大僧說戒。詐稱比丘受
人恭敬。利養禮拜。名為賊住。賊住之人。佛不許度。
汝非此人耶。(齊答。)非。
汝非外道投佛出家。受佛戒已。還歸外道。今復重
來受戒。此人志性不定。名為破內外道。非佛法器。
佛不許度。汝非此人耶。(齊答。)非。
汝非生。揵。妒。變。半。五種不男人耶。(齊答。)非。
汝非弒父耶。(齊答。)無。
汝非弒母耶。(齊答。)無。
汝非弒阿羅漢耶。(齊答。)無。
汝非破和合僧耶。(齊答。)無。
汝非惡心出佛身血耶。(齊答。)無。
汝非諸天鬼神等。變化人形。而來受戒耶。(齊答。)非。
汝非龍畜等。能變化者。化為人形。而來受戒耶。(齊答。)
非。
汝三人身中。各不佩帶男女二形。此正乖道器。汝
今有耶。(齊答。)非。
善男子。此十三重難既無。我今更問汝十六輕遮。
汝三人出家已來。各各訓導。是何法名。(齊答。)某甲。
今日壇上得戒和尚是誰。(齊答。)上(某)下(某)大和尚。
年滿二十否。(齊答。)滿。
衣缽具足否。(齊答。)具。
父母聽汝出家否。(齊答。)聽。
汝不負人錢債。作不還心。而來受戒耶。(齊答。)無。
汝非他家下使人否。(齊答。)非。
汝非當朝有名有祿官人否。(齊答。)非。
汝是丈夫否。(齊答。)是丈夫。
既是丈夫。又要無病。一疥癩。二[病-丙+雍]疽。三白癩。四乾
[座-坐+肖]。五顛狂。汝果無如是五病否。(齊答。)無。
　(和尚開示戒体尺云。)
善男子。前無重難。後無輕遮。甚是淨器。眾僧同慶。
當授汝戒。(或用)置汝身心。(前頭不要動。後頭一拜起具問訊。隨我登壇。彼起立
問訊已。又云壇二退後半步。一二三。走至香案旁邊立定。和尚宣至汝身心。乃是廣誦。如宣當授汝
戒。即是略誦。待壇上人下壇。再呼彼。)沙彌汝來。(隨向前班人云。)
汝等當眼觀壇儀。耳聽羯磨。心中默然。運想發願。
口中莫要應答。自然得戒。(此是廣誦)。
汝等當眼觀壇儀。耳聽羯磨。一心聽受。莫餘思覺。
(此是略誦。兩種隨宣一條竟。羯磨師父即單白。)

惟願和尚大眾。不悋慈悲。布施其戒。同心共秉。慎
勿異緣。令此三人。感發圓宗戒體。將秉羯磨。聽宣
作白。(隨白四羯磨每白知七位尊證。合掌齊答成字。先單白云。)

大德僧聽。此沙彌(某甲)等從和尚上(某)下(某)律師。
求受具足戒。此(某甲)等。今從眾僧。乞受具足戒。上
(某)下(某)律師為和尚。(某甲)等。自說清淨。無諸難事。
年滿二十。三衣缽具。若僧時到。僧忍聽。僧授(某甲)
等具足戒。上(某)下(某)律師為和尚。白如是。作白成
否。(七師齊答。)成。(以下三番啟白。)
大德僧聽。此沙彌(某甲)等。從和尚上(某)下(某)律師
求受具足戒。此(某甲)等。今從眾僧乞受具足戒。上
(某)下(某)律師為和尚。(某甲)等。自說清淨。無諸難事。
年滿二十。三衣缽具。僧今授(某甲)等具足戒。上(某)
下(某)律師為和尚。誰諸長老忍。僧與(某甲)等。受具
足戒。上(某)下(某)律師為和尚者默然。誰不忍者說。
Ｐ４２
此是(初二三)羯磨成否。(七師齊答。)成。(如是三番[自≧白]已。又云。)
僧已忍。與(某甲)等。受具足戒竟。上(某)下(某)律師為
和尚。僧忍。默然故。是事如是持。(和尚鳴尺開示戒相。)

=============

大德(∞∞)一心念我比丘(某甲)等(∞∞)今請大德為審
戒問遮懺悔阿闍黎(∞∞)願大德為我作審戒問遮
懺悔阿闍黎(∞∞)我依大德故得入菩薩清淨位慈
愍故(左作法師隨呼。)作禮一拜。(如是三請三叩首。末後一請。加一大字。大慈愍故。三
請已。二引磬齊煞下。羯磨師鳴尺開示云。)
諸比丘。汝等既已殷勤伸請。我為汝等。作審戒
問遮懺悔阿闍黎。所有言教。須當諦聽。夫教對機
談。先漸後頓。律因事制。由身及心。汝今欲研無上
菩提。當以直心。酧我所問。汝等能依教奉行否。(眾答。)
依教奉行


各稱法名。(稱名已。羯磨師鳴尺。審戒開示。)
諸比丘。我今問汝本所受持。四波羅夷法。汝等應當諦實而答。
第一、作不淨行。受婬欲法戒。汝於是中有犯否。(齊答。)
無。
第二、有主之物。不與盜心取戒。汝於是中有犯否。
(齊答。)無。
第三、故斷人命。嘆譽快勸死戒。汝於是中有犯否。
(齊答。)無。
第四、實無所知。自稱言。我得上人法戒。汝於是中
有犯否。(齊答。)無。(此是審戒。隨問隨答個無字。逐一審已。師鳴尺又開示云。)
五篇清淨。七逆既無。且應暫退

=============

《傳戒正範》卷1：「
諸善男子一齊作禮三拜。長跪合掌(引禮代為白云)。
彼(某甲)等欲於來朝。求授沙彌十戒。今請羯磨師少頃同至方丈。啟白和尚。大慈曲濟。惟願羯磨師俯垂方便。允鑒愚忱。
羯磨師云。
善男子等。信戒之心難發。而守持之志倍難。汝等既已發心受戒。願欲清淨行持。皆是夙植善因。故今遇此勝會。吾當為汝眾等往詣方丈。通啟和尚。述誠懇請。授汝沙彌十戒。」

《傳戒正範》卷4：「
大德。一心念我沙彌(某甲)等。今請大德為羯磨教授尊證阿闍黎。願大德為我作羯磨教授尊證阿闍黎。我依大德。故得受具足戒。慈愍故　(如前)。
第二位羯磨師云。
諸沙彌。汝既殷勤伸請我現前諸師。為汝作羯磨阿闍黎。教授阿闍黎。尊證阿闍黎。可爾。汝等清淨莫放逸。(答云)頂戴奉持。」

《傳戒正範》卷4：「
第一師先聲。九師同讚。
　稽首禮諸佛　　及法賢聖僧(十師一拜大眾接和)
　今演毗尼法　　續僧伽命脈(如前)
　正法得久住　　三乘果不絕
　將登清淨壇　　願證盟所說(眾和十師合掌問訊)」

《傳戒正範》卷4：「
羯磨師在本座。叉手白云。
大德僧聽。彼沙彌(某甲)等。從和尚(某甲)求受具足戒。若僧時到。僧忍聽。(某甲)為教授師。白如是。作白成否。(七證師在本座合掌同聲應云)成。」

《傳戒正範》卷4：「禮畢。回向偈終。和尚轉面南立。九師兩分。」
